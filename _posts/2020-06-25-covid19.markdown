---
layout: post
title:  " Covid-19 and our preparation !"
date:   2020-03-10 16:09:38 +0600
Author: "Dhrubo Kamal"
desc: Governmental preparation for covid-19
time: 2
---
1.
Every lie we tell incurs a debt to the truth. Sooner or later that debt is paid. -Chernobyl 2019

বিশ্বাস না হলে ইরানের দিকে তাকান। প্রথম CoVID-19 ধরা পড়ার (Feb 19) নয় দিন পর্যন্ত ইরান মিডিয়াতে বলে এসেছে পরিস্থিতি নিয়ন্ত্রনে, দুশ্চিন্তার কারন নেই।
প্রথম আক্রান্তের দুইদিন পরে ইরানে জাতীয় নির্বাচন হয়েছে। প্রথম আক্রান্ত হওয়া শহর Qom এ শত শত মসজিদ রয়েছে, মানুষ একসাথে নামাজ পড়ছে, আলিঙ্গন করছে, দরজা/ দেয়ালে চুমু খাচ্ছে। তবু ইরান কোনো ব্যাবস্থা নেয় নি। একটা সংক্রামক রোগ ছড়ানোর জন্য এর চেয়ে বড় কোনো ভুল সিদ্ধান্তের কি দরকার হয়?
কয়েকদিন পরে ইরানের স্বাথ্য প্রতিমন্ত্রী হারিরচি নিজেই CoVID-19 এ আক্রান্ত হলেন। দেশটির উপ-রাষ্ট্রপতিসহ আইনপ্রনেতাদের কমপক্ষে ২৩ জন ততদিনে করোনা আক্রান্ত। শীঘ্রই আলাতুল্লাহ খোমেনির কার্যনির্বাহী পরিষদের একজন CoVID-19 এ মারা গেলেন। ইরান তখন এসে স্কুল কলেজ ভার্সিটি বন্ধ করল।
‍
2.
আমাদের দেশের নীতিনির্ধারকরা ইরানের থেকে কিছুই শেখে নি। অফিশিয়ালি গত তিনদিনে দেশে কোনো করোনা রোগী নেই। তাই, সঠিক নিরাপত্তা গ্রহণের "Incentive" ও সকলের মধ্যে নেই। কিন্তু শুধু চিন্তা করুন সেই সকল স্বাস্থ্যকর্মীর কথা, যারা নিউমোনিয়া, কিডনি ফেইলিয়র ভেবে এই সংক্রামক রোগীদের চিকিৎসা করে যাচ্ছেন। চিন্তা করুন সেইসকল বাহকের কথা যাদের এই মুহুর্তে গুরুতর অবস্থা না থাকলেও বাজার/ব্যাংকে/শিক্ষাপ্রতিস্থানে গড়ে ৫ জন করে নতুন রোগী তৈরি করছে।
আমি শাটডাউনের কথা বলছি না, কিন্তু অন্তত জরুরী অবস্থাজারী করা প্রয়োজন। আক্রান্ত হওয়ার পর ইরানের স্বাস্থ্য প্রতিমন্ত্রী 25 Feb এসে বলেন, "This is a very democratic Virus. It does not distinguish between poor and rich"। এরা আসলেই গনতান্ত্রিক ভাইরাস, এরা সতের-আঠারো তারিখের পরোয়া করে না। (প্রথম কমেন্টে লিংক)

"Every lie we tell incurs a debt to the truth"। আপনাদের এই সত্যগোপন (প্রকান্তরে মিথ্যা ) যত মানুষের জীবনকে ঝুকির মধ্যে ফেলছে তাদের দায়ভার নেয়ার ক্ষমতা সত্যিই আপনাদের রয়েছে?
